Met behulp van de Salto Space Target Connector koppel je Salto Space via de identity & access management (IAM)-oplossing HelloID van Tools4ever aan diverse bronsystemen. Deze integratie biedt veel voordelen en stroomlijnt onder meer het beheer van zowel toegangsrechten als gebruikersaccount. Automatisering staat daarbij centraal, wat je veel werk uit handen neemt en menselijke fouten voorkomt. HelloID baseert zich altijd op gegevens die het ophaalt uit je bronsystemen. In dit artikel zetten we de mogelijkheden en voordelen van de Salto Space Target Connector uiteen. 

## Wat is Salto Space

Salto Space is een volledig geïntegreerd, intelligent toegangscontroleplatform ontwikkeld door Salto Systems. Het platform is standalone en webgebaseerd. Het omvat managementsoftware voor het op veilige en efficiënte wijze beheren van de toegang tot deuren in een pand. Het systeem is ontwikkeld voor een draadloze omgeving. Het is daardoor niet nodig om toegangspunten in een gebouw te bekabelen, en kan worden toegepast op bestaande deuren en sloten. Salto Space biedt tegelijkertijd ook ondersteuning voor bekabelde sloten. Gebruikers kunnen deuren openen met onder meer hun smartphone, pincode of smart keycard.

## Waarom is Salto Space koppeling handig?

Bij het faciliteren van een optimale productiviteit denk je wellicht al snel aan het verzorgen van de juiste toegang tot software, databases en cloudapplicaties en -systemen. Minstens net zo belangrijk is echter de fysieke toegang tot het bedrijfspand of ruimtes waar een medewerker aan de slag gaat. Wie het pand immers niet kan betreden, kan niet aan het werk. Salto Space verzorgt deze toegang via een webgebaseerd systeem. Met behulp van de Salto Space Target Connector koppel je Salto Space via HelloID aan je bronsystemen. Dit betekent dat de IAM-oplossing van Tools4ever op basis van je bronsysteem zorgt dat de juiste personen toegang hebben tot de juiste deuren, en bijvoorbeeld een bedrijfspand of specifieke ruimtes binnen dit pand kunnen betreden. 

Je kunt als beheerder ook rechtstreeks in Salto Space accounts en rechten beheren, waarbij je per gebruiker handmatig de juiste toegangsrechten instelt. HelloID is een alternatief en automatiseert dit proces in belangrijke mate met behulp van business rules. Zo kan je medewerkers op basis van hun functie toegang geven tot alle benodigde ruimtes, zonder dat hiervoor handmatige handelingen nodig zijn. Zijn aanpassingen voor individuele gebruikers nodig? Dan doe je dit eenvoudig via de Service Automation-module van HelloID. 

De koppeling bespaart je hiermee veel tijd, zorgt voor een uniforme manier van werken en voorkomt menselijke fouten. Zo weet je zeker dat medewerkers alleen de toegang krijgen waartoe zij bevoegd zijn, wat de fysieke veiligheid in je pand vergroot. In de praktijk hoef je alleen nog de fysieke pasjes, druppels en/of tags handmatig te configureren en verstrekken aan medewerkers; je hebt geen omkijken naar het toekennen van de juiste toegangsrechten.

Met behulp van de Salto Space connector kan je integraties met veelvoorkomende systemen realiseren. Voorbeelden zijn: 

*	AFAS

*	Visma Raet

Over de koppeling met deze bronsystemen lees je verderop in dit artikel meer.

## Hoe HelloID integreert met Salto Space

Je kunt Salto Space als doelsysteem integreren met HelloID. We zetten de Salto Space connector in als doelconnector. De connector maakt het beheer van gebruikersaccount evenals de bijbehorende toegangsgroepen mogelijk. Met behulp van toegangsgroepen kan je de toegangsrechten van een groep gebruikers in één keer beheren. 

Het uitwisselen van gegevens tussen HelloID en Salto Space vindt plaats via een staging SQL-tabel; acties zijn niet direct uitvoerbaar in de database van Salto Space. Dat betekent dat HelloID alle acties in de stagingtabel zet, die Salto Space periodiek uitleest. Dit proces vraagt om een correcte configuratie van Salto Space. Op basis van het personeelsnummer van een medewerker, kan Salto Space een bestaand Salto Space-account correleren. 

Let op: de Salto Space Target Connector is een complexe connector. We adviseren daarom altijd contact op te nemen met Tools4ever voor het implementeren van deze connector. Onze experts staan klaar om je te ondersteunen!

**Automatisch aanmaken en bijwerken van het benodigde account**
Indien een nieuwe werknemer in dienst treedt maakt HelloID automatisch een account aan in Salto Space. Medewerkers kunnen hierdoor direct aan de slag. Wijzigen gegevens van een medewerker in je bronsysteem? Dan past HelloID het account automatisch aan. Op basis van de brondata werkt HelloID dit daarnaast bij in de lifecycle van de IAM-oplossing.

**Salto Space (gelimiteerde) toegangsgroepen toekennen of ontnemen**
HelloID kan op basis van brondata een gebruiker toekennen aan een (gelimiteerde) toegangsgroep, of deze juist ontnemen. Zo weet je zeker dat toegangsrechten altijd up-to-date zijn.

Gebruikersaccounts in Salto Space zijn voorzien van diverse vrij in te vullen velden. HelloID kan gegevens afkomstig uit je bronsysteem naar deze velden mappen.

## HelloID voor Salto Space helpt je met

* **Het sneller aanmaken van accounts:** Door Salto Space aan je bronsystemen te koppelen maakt HelloID automatisch een gebruikersaccount in Salto Space aan op basis van gegevens uit je bronsystemen. Zo stel je zeker dat een nieuwe medewerker direct op de eerste dag fysieke toegang heeft tot de benodigde ruimtes. 

* **Foutloos accountbeheer:** De koppeling zorgt voor consistentie in het beheer van gebruikersaccounts. HelloID hanteert vaste procedures voor account provisioning, waarbij jij aan de knoppen staat. Zo stel je zeker dat je altijd volledig voldoet aan de geldende compliance-eisen en voorkomt daarnaast menselijke fouten. Prettig, want indien werknemers niet de juiste toegangsrechten hebben kan dat vervelende gevolgen hebben. Kunnen medewerkers een ruimte die zij nodig hebben niet in? Dan tast dat de productiviteit aan. Geef je medewerkers echter te veel ruimte? Dan kan dat de fysieke veiligheid van je bedrijf beïnvloeden. 

* **Het verbeteren van serviceniveaus en versterken van je beveiliging:** De koppeling tussen je bronsystemen en Salto Space tilt je beveiliging naar een hoger niveau. Je stelt onder meer zeker dat werknemers nooit meer toegang hebben dan noodzakelijk, wat de impact beperkt indien bijvoorbeeld een smartphone of keycard wordt gestolen. Tegelijkertijd til je je serviceniveau naar een hoger niveau doordat medewerkers altijd op het juiste moment over de juiste fysieke toegang beschikken. Dit voorkomt frustratie en verhoogt de werknemerstevredenheid. 

## Salto Space via HelloID koppelen met systemen

Via HelloID kan je diverse bronsystemen met Salto Space integreren. De koppelingen tillen het beheer van gebruikersaccounts en de fysieke toegang tot je pand naar een hoger niveau. Voorbeelden van veelvoorkomende integraties zijn: 

* **AFAS - Salto Space koppeling:** Met behulp van de AFAS - Salto Space koppeling versterk je de samenwerking tussen je HR- en IT-afdeling. Zo kan HelloID bij de indiensttreding van een nieuwe medewerker automatisch een gebruiker in Salto Space aanmaken, en deze aan de bijbehorende (gelimiteerde) toegangsgroep koppelen. Je maakt het account provisioning-proces zo soepel en efficiënt.

* **Visma Raet - Salto Space koppeling:** De Visma Raet - Salto Space koppeling maakt het mogelijk alle relevante informatie uit het HR-systeem van Visma op te halen, en op basis hiervan in Salto Space de benodigde gebruikersaccounts en autorisaties te creëren. HelloID automatiseert dit proces volledig en leidt als bemiddelaar het proces in goede banen.

HelloID biedt ondersteuning voor ruim 200 verschillende connectoren. De IAM-oplossing biedt dan ook een breed scala aan integratiemogelijkheden tussen je bronsystemen en Salto Space. Ons portfolio met connectoren en integraties is continu in ontwikkeling en groeit voortdurend. Je kunt HelloID dan ook koppelen aan nagenoeg ieder populair systeem. 
